## Task 1
Да се на пише клас `Vehicle`, представляващ превозно средство. Обектите от този клас съдържат информация за:
- цвят;
- марка;
- година на производство;
- брой места/брой пътници, които може да превози;
- максимална скорост, която превозното средство може да развие.

Да се реализират конструктор по подразбиране, копиращ конструктор, оператор= и деструктор за класа. По желание да се реализират и други конструктори, както е желателно да се добавят и гетъри и сетъри за полетата.

Да се реализира клас `Bicycle`, представляващ велосипед. Този клас наследява Vehicle. Освен това, той има и полета с информация за:
- брой скорости;
- дали има светлини и/или светлоотразители;
- дали има звънче.

Да се реализират конструктор по подразбиране, копиращ конструктор, оператор= и деструктор за класа. По желание да се реализират и други конструктори, както е желателно да се добавят и гетъри и сетъри за собствените полета на класа. 


Да се реализира клас `Car`, наследяващ `Vehicle`. Този клас съдържа още:
- модел;
- брой врати;
- мощност на двигателя в конски сили.
Да се реализират конструктор по подразбиране, копиращ конструктор, оператор = и деструктор за класа. По желание да се реализират и други конструктори, както е желателно да се добавят и гетъри и сетъри за собствените полета на класа.

## Task 2
Да се дефинира основен клас `Worker`, който определя работник с име и заплащане за 1 час. 

Да се дефинират два производни на `Worker` класа `HourlyWorker`, определящ почасов работник и `SalariedWorker`, определелящ щатен работник.

За всеки вид работник се задават броят на часовете, които той е работил през седмицата и видът на работата, която е извършвал (символен низ). Работник може да работи само един вид работа през седмицата. 

Почасовият работник получава заплата за седмица по следното правило: 
- Всеки час до 40 часа се заплаща по указаната цена. За всеки час от 41 до 60 се заплаща 1.5 пъти повече от указаната цена, а за часовете над 60 - 2 пъти повече. Щатният работник получава заплата за 40 часа независимо колко е работил. 

Класовете да реализират голяма четворка. Да се създадат два динамични масива: първият съдържа информация само за почасовите работници, а втория за щатните работници. Да се пресметне и изведе заплатата на всеки работник. Да се изведе информацията за работниците от всеки вид, сортирана по размер на заплатата. 

Да се реализират описаните по-долу класове и посочените за тях членове. Реализацията на член-функциите може да е както в тялото на класа, така и извън него.
 
## Task 3

Да се реализира йерархия от класове, която описва средства за писане.

Базов клас за йерархията да бъде **Пишещо средство (`WritingInstrument`)**. Всяко такова трябва да има марка (символен низ с произволна дължина) и година на производство (цяло неотрицателно число).

Наследници на класа трябва да бъдат **Маркер (`Marker`)**, който има и цвят (символен низ с произволна дължина) и **Молив (`Pencil`)**, който има твърдост (цяло число между 0 и 14).

За всеки от класовете да се реализират:

- Голямата четворка (там където е нужна);
- Подходящи Get/Set функции за член-данните на класовете;
- operator<< за изход в поток;
- operator>> за вход от поток.

